<html>
	<head>
		<style>
			body {
				font-family: 'Roboto-Medium', 'Verdana';
				color: #153d2c;
			}
		</style>
	</head>
	<body>

<h1>Uvjeti i pravila upotrebe</h1>

<h2>Opći uvjeti i pravila upotrebe mobilne aplikacije Donat Mg Moments</h2>

<p>Ovi Opći uvjeti i pravila upotrebe mobilne aplikacije Donat Mg Moments (u daljnjem tekstu: Opći uvjeti) određuju korisničke uvjete i upute za upotrebu mobilne aplikacije.</p>
<p>Mobilna aplikacija Donat Mg Moments (u daljnjem tekstu: mobilna aplikacija) korisnicama omogućuje da:
<ul>
	<li>dobiju upute o načinima pijenja prirodne mineralne vode Donat Mg i</li>
	<li>postave podsjetnik pijenja Donata Mg s obzirom na izabranu (zdravstvenu) tegobu, na primjer kod zatvora, žgaravice, nedostatka magnezija, šećerne bolesti, bolesti žučnog mjehura i gušterače, nastanka bubrežnih kamenaca, pretilosti i mršavljenja, bolesti srca i krvnih žila, stresa i glavobolja te za bolje raspoloženje.</li>
</ul></p>
<p>Korisnici mogu potražiti mobilnu aplikaciju u mobilnim trgovinama na kojima je ona objavljena (npr. Google Play, Apple Store...) i instalirati je na svoj pametni telefon na način i pod uvjetima koje određuje ponuđač izabrane mobilne trgovine.</p>
<p>Ponuđač mobilne aplikacije je Droga Kolinska d.d., Kolinska ulica 1, 1000 Ljubljana, Slovenija (u daljnjem tekstu: ponuđač).</p>
<p>Korisnik je svaka osoba koja instalira mobilnu aplikaciju na svoj mobilni uređaj.</p>

<h3>Uvjeti za upotrebu mobilne aplikacije</h3>
<p>Smatra se da se korisnik instaliranjem mobilne aplikacije na svoj mobilni uređaj i upotrebom mobilne aplikacije slaže s Općim uvjetima i potvrđuje ih.</p>
<h3>Sadržaji mobilne aplikacije</h3>
<p>Sadržaji i podaci koje korisnik dobije u mobilnoj aplikaciji samo su informativne prirode i služe kao informativno pomagalo. Ni u kojem slučaju ne predstavljaju i ne zamjenjuju liječničku dijagnozu, kliničko savjetovanje ili samo liječenje. Za sve dodatne informacije ili u slučaju nedoumice preporučujemo vam da se posavjetujete sa svojim liječnikom i/ili nam pišete na: info@donatmg.eu</p>
<p>Mobilna aplikacija upotrebljava upute za kure pijenja koje su objavljene na http://www.rogaska- medical.com/, na čijoj osnovi mobilna aplikacija savjetuje odgovarajuću količinu i način pijenja Donata Mg s obzirom na različita indikativna stanja pojedinca. Ponuđač ne odgovara za pogrešnu upotrebu mobilne aplikacije (npr. odabir pogrešne indikacije, pogrešnog postavljanja dnevnog ritma...)</p>
<p>Ponuđač ne može jamčiti potpuno zadovoljstvo savjetima koje korisnik dobije upotrebom aplikacije i ne preuzima odgovornost za njihovu upotrebu.</p>
￼￼
<h3>Cijena mobilne aplikacije</h3>
<p>Mobilna aplikacija korisnicima je dostupna besplatno. Korisnik plaća prijenos podataka koji mu zaračunava njegov ponuđač telekomunikacijskih usluga u skladu s važećim cjenikom ponuđača.</p>

<h3>Privatnost i zaštita osobnih podataka korisnika</h3>
<p>Davanjem mobilne aplikacije na upotrebu korisnicima ponuđač ne stječe, ne prikuplja, ne čuva niti na bilo koji drugi način obrađuje njihove osobne podatke.</p>

<h3>Autorska prava</h3>
<p>Instaliranjem mobilne aplikacije na mobilni uređaj korisnik stječe neprenosivo i neisključivo pravo na upotrebu mobilne aplikacije isključivo na svojem mobilnom uređaju, i to za osobnu (nekomercijalnu) upotrebu na način i u opsegu koji su određeni u ovim Općim uvjetima.</p>
<p>Ponuđač na korisnika ne prenosi nikakva autorska prava ili druga prava industrijskog vlasništva na i u vezi s mobilnom aplikacijom (između ostalog i prava na upotrebu robne marke, logotipa, imena...).</p>
<p>Korisnik posebno ne smije:
<ul>
	<li>izrađivati kopije mobilne aplikacije,</li>
	<li>instalirati mobilnu aplikaciju na poslužitelj ili drugu platformu,</li>
	<li>na bilo koji način distribuirati mobilnu aplikaciju ili omogućiti pristup mobilnoj aplikaciji putem mreže.</li>
	<li>davati mobilnu aplikaciju u najam ili dodjeljivati podlicence za upotrebu mobilne aplikacije.</li>
	<li>prevesti, prilagoditi, modificirati ili na bilo koji drugi način preraditi mobilnu aplikaciju.</li>
</ul></p>
<p>Ograničenja prava određena u ovom poglavlju ne ograničavaju prava koja pripadaju korisniku u skladu sa Zakonom o autorskim i srodnim pravima (Službeni list RS, br. 16/2007 – ZASP - UPB3 i 68/2008) i propisima s područja zaštite potrošača u slučaju kad korisnik ima status potrošača u skladu s navedenim propisima.</p>

<h3>Ograničenje i isključenje odgovornosti ponuđača</h3>
<p>Korisnik je upoznat i slaže se da:</p>
<ul>
	<li>su podaci i sadržaji koje korisnik dobije u mobilnoj aplikaciji informativne prirode te ne predstavljaju, ne zamjenjuju odnosno ne pomažu u dijagnosticiranju zdravstvenog stanja te ne zamjenjuju samo liječenje. Ponuđač savjetuje korisniku da se u vezi s liječničkim i drugim preporukama te uputama obrati ovlaštenim ustanovama, pružateljima usluga ili ljekarnama;</li>
	<li>je u cijelosti odgovoran za sve podatke koje prosljeđuje za instaliranje i upotrebu mobilne
		aplikacije, pri čemu ponuđač ni pod kojim uvjetom nije odgovoran za bilo kakvu posljedicu koju bi korisnik mogao snositi;</li>
	<li>ponuđač ne preuzima nikakvu odgovornost za stvarne greške ili bilo kakve druge nedostatke mobilne aplikacije kao ni za pravne greške;</li>
	<li>ponuđač ne može osigurati da mobilna aplikacija odgovara svim zahtjevima i potrebama korisnika;</li>
	<li>ponuđač ne može osigurati rad mobilne aplikacije i ne preuzima nikakve obveze i odgovornost u slučaju nestanka mreže, nestanka električne energije ili drugih tehničkih smetnji koje bi mogle privremeno poremetiti rad mobilne aplikacije te da ponuđač ne odgovara za slučajeve više sile;</li>
	<li>ponuđač ne odgovara za nefunkcioniranje mobilne aplikacije u slučaju da korisnik ne ispunjava tehničke i druge uvjete za upotrebu mobilne aplikacije;</li>
	<li>sam snosi svu odgovornost za odgovarajuću zaštitu svih podataka na nosačima (npr. tvrdi disk, pametni telefon, tablet računalo i dr.) te da ponuđač ne odgovara za bilo kakvu štetu u slučaju gubitka tih podataka;</li>
	<li>ponuđač ne jamči da mobilna aplikacija radi besprijekorno i bez prekida te da ne sadržava
		nikakve štetne odnosno nesigurne programske kodove;</li>
	<li>ponuđač ne jamči da mobilna aplikacija radi na svim aplikacijama i u kombinaciji sa svakom strojnom i programskom opremom;</li>
	<li>ponuđač ne preuzima nikakve obveze i odgovornost u vezi s pouzdanošću i kvalitetom</li>
</ul></p>
<p>povezivanja mobilne aplikacije s internetom odnosno pouzdanošću i kvalitetom preuzimanja na internetu ili bilo kojem drugom komunikacijskom kanalu.</p>

<h3>Odštetna odgovornost ponuđača</h3>
<p>Odštetna odgovornost ponuđača za mogući nemar isključena je u najširem opsegu koji je dopušten valjanim propisima.</p>
<p>Ponuđač ne odgovara za gubitak prihoda, gubitak podataka i bilo koju drugu posljedičnu i posrednu štetu.</p>
<p>Ponuđač ne odgovara za štetu koja nastane kao posljedica neispunjavanja obveze ponuđača u slučaju više sile.</p>

<h3>Reklamacije</h3>
<p>Ponuđač je odgovoran za rješavanje reklamacija u vezi s radom mobilne aplikacije. Ponuđač će reklamacije rješavati u skladu sa svojim pravilima koja su korisnicima dostupna na internetskoj adresi: www.donatmg.eu</p>
<p>Kontaktni podatak ponuđača za rješavanje reklamacija je e-adresa: info@donatmg.eu</p>
<p>Ako se pojedina reklamacija odnosi na rad telekomunikacijske mreže i plaćanje usluga pojedinog ponuđača telekomunikacijskih usluga, korisnik je obvezan proslijediti svu potrebnu dokumentaciju odgovarajućoj službi ponuđača telekomunikacijskih usluga. Ponuđači telekomunikacijskih usluga rješavaju reklamacije u skladu sa svojim općim uvjetima za pružanje telekomunikacijskih usluga.</p>

<h3>Prestanak osiguravanja odnosno upotrebe mobilne aplikacije</h3>
<p>Mobilna aplikacija korisnicima će biti dostupna od 22. 8. 2014.. Ponuđač bilo kada može prestati osiguravati mobilnu aplikaciju tako da o tome obavijesti korisnike na odgovarajući način (npr. objavom na svojoj internetskoj stranici wwww.donatmg.eu).</p>
<p>Korisnik ima pravo bilo kada prestati s upotrebom mobilne aplikacije. To može učiniti tako da ukloni mobilnu aplikaciju sa svojega mobilnog uređaja.</p>
<p>Ponuđač ima pravo bez prethodnog upozorenja onemogućiti pristup mobilnoj aplikaciji odnosno njezinu upotrebu svakom korisniku koji prekrši ove Opće uvjete.</p>
<p>U slučaju prestanka osiguravanja odnosno upotrebe mobilne aplikacije u skladu s ovim poglavljem, korisnik automatski gubi pravo na upotrebu mobilne aplikacije kako je određeno ovim Općim uvjetima, korisnik je nadalje obvezan odmah prestati s upotrebom mobilne aplikacije, a isto tako obvezan je uništiti odnosno izbrisati sve kopije mobilne aplikacije.</p>

<h3>Završne odredbe</h3>
<p>Ponuđač ima pravo na objavu nove verzije mobilne aplikacije zbog tehničkih ili funkcionalnih nadogradnji mobilne aplikacije. Korisnik će o novoj verziji mobilne aplikacije biti obaviješten ili u samoj mobilnoj aplikaciji ili će ažuriranje mobilne aplikacije biti izvedeno automatski na mobilnom uređaju (ovisno o postavkama korisnika). Ovi Opći uvjeti vrijede za sve moguće kasnije nadogradnje odnosno nove verzije odnosno bilo kakve druge izmjene mobilne aplikacije ako ponuđač za pojedinačni slučaj ne odredi drugačije.</p>
<p>U slučaju nedopuštene upotrebe mobilne aplikacije odnosno u slučaju bilo kakvih drugih zloupotreba pri pristupanju mobilnoj aplikaciji odnosno njezinoj upotrebi, ponuđač ima pravo provesti sve mjere i druge radnje koje u skladu sa svojom poslovnom procjenom smatra potrebnima zbog zaštite svojih prava i interesa i/ili zbog zaštite prava i interesa bilo koje druge osobe (npr. sprečavanje pristupa mobilnoj aplikaciji).</p>
<p>Ponuđač ima pravo bilo kada izmijeniti ove Opće uvjete. O izmjeni ovih Općih uvjetu korisnike će obavijestiti na pouzdan način (npr. objavom na svojoj internetskoj stranici wwww.donatmg.eu).</p>
<p>Korisnik koji se ne slaže s izmjenom Općih uvjeta obvezan je odmah prestati s upotrebom mobilne aplikacije. Ako ne prestane s upotrebom mobilne aplikacije, smatra se da se slaže s izmjenom Općih uvjeta.</p>
<p>Ovi Opći uvjeti stupaju na snagu danom objave aplikacije.</p>
<p>Ovi Opći uvjeti u originalu su pripremljeni na slovenskom jeziku i prilagođeni za korisnike u inačicama na engleskom, talijanskom, ruskom i srpskom jeziku. Upotreba mobilne aplikacije moguća je na engleskom, talijanskom, ruskom i srpskom jeziku.</p>
<p>Za rješavanje sporova koji nastanu u vezi s mobilnom aplikacijom i/ili ovim Općim uvjetima mjerodavan je sud u Ljubljani u Republici Sloveniji i dogovorena je primjena slovenskog zakona.</p>
<p>U Ljubljani, 22. 8. 2014.</p>

<p></p>
<p></p>

	</body>
</html>
