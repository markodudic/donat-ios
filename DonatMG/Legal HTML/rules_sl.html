<html>
    <head>
        <style>
            body {
                font-family: 'Roboto-Regular', 'Verdana';
                color: #153d2c;
            }
        </style>
    </head>
    <body>
        
        <h1>Pogoji in pravila uporabe</h1>
        
        <h2>Splošni pogoji in pravila uporabe mobilne aplikacije Donat Mg Moments</h2>
        
        <p>Ti Splošni pogoji in pravila uporabe mobilne aplikacije Donat Mg Moments (v nadaljevanju: Splošni pogoji) določajo pogoje ter navodila uporabnikom za uporabo mobilne aplikacije.</p>
        <p>Mobilna aplikacija Donat Mg Moments (v nadaljevanju mobilna aplikacija) uporabnikom omogoča, da:
        <ul>
            <li>pridobijo napotke glede načina pitja naravne mineralne vode Donat Mg  in</li>
            <li>si nastavijo opomnik pitja Donat Mg glede na izbrano (zdravstveno) težavo  npr. pri zaprtosti, zgagi, pomanjkanju magnezija, sladkorni bolezni, boleznih žolčnika in trebušne slinavke, nastanku sečnih kamnov, debelosti in hujšanju, boleznih srca in ožilja, stresu in glavobolih ter za boljše počutje.</li>
        </ul></p>
        <p>Mobilno aplikacijo uporabniki lahko poiščejo v mobilnih tržnicah, na katerih je mobilna aplikacija objavljena (npr. Google Play, Apple Store…) in si jo namestijo na svoj pametni telefon na način in pod pogoji, ki jih določa ponudnik izbrane mobilne tržnice.</p>
        <p>Ponudnik mobilne aplikacije je Droga Kolinska d.d., Kolinska ulica 1, 1000 Ljubljana, Slovenija (v nadaljevanju ponudnik).</p>
        <p>Uporabnik je vsaka oseba, ki si namesti mobilno aplikacijo na svojo mobilno napravo.</p>
        
        <h3>Pogoji za uporabo mobilne aplikacije</h3>
        <p>Šteje se, da se uporabnik z namestitvijo mobilne aplikacije na svojo mobilno napravo, z uporabo mobilne aplikacije strinja s Splošnimi pogoji in jih potrjuje.</p>
        
        <h3>Vsebine mobilne aplikacije</h3>
        <p>Vsebine in podatki, ki jih uporabnik pridobi v mobilni aplikaciji, so le informativne narave ter služijo kot informativni pripomoček. Ne predstavljajo in v nobenem primeru ne nadomeščajo zdravniške diagnoze, kliničnega posveta ali zdravljenja samega. Za vse dodatne informacije ali v primeru dvoma vam priporočamo, da se posvetujete z vašim zdravnikom in/ali nam pišete na: <a href="mailto:info@donatmg.eu">info@donatmg.eu</a>.</p>
        <p>Mobilna aplikacija uporablja napotke za pitne kure, ki so objavljene na <a href="http://www.rogaska-medical.com/">http://www.rogaska-medical.com/</a>, na podlagi katere mobilna aplikacija svetuje ustrezno količino in način pitja Donata Mg glede na različna indikativna stanja posameznika. Ponudnik ne odgovarja za napačno uporabo mobilne aplikacije (npr. izbira napačne indikacije, napačne nastavitve dnevnega ritma, …).</p>
        <p>Ponudnik ne more jamčiti popolnega zadovoljstva z nasveti, ki jih uporabnik dobi z uporabo aplikacije, in ne prevzema odgovornosti za njihovo uporabo.</p>
        
        <h3>Cena mobilne aplikacije</h3>
        <p>Mobilna aplikacija je uporabnikom na voljo brezplačno. Uporabnik plača prenos podatkov, ki mu ga zaračuna njegov ponudnik telekomunikacijskih storitev v skladu z veljavnim cenikom ponudnika.</p>
        
        <h3>Zasebnost in varstvo osebnih podatkov uporabnika</h3>
        <p>Ponudnik v okviru dajanja mobilne aplikacije v uporabo uporabnikom ne pridobiva, zbira, hrani ali kako drugače obdeluje njihovih osebnih podatkov.</p>
        
        <h3>Avtorske pravice</h3>
        <p>Z namestitvijo mobilne aplikacije na mobilno napravo uporabnik pridobi neprenosljivo in neizključno pravico do uporabe mobilne aplikacije izključno na svoji mobilni napravi, in sicer za osebno (nekomercialno) uporabo na način in v obsegu, ki sta določena v teh Splošnih pogojih.</p>
        <p>Ponudnik na uporabnika ne prenaša nobene avtorske pravice ali druge pravice industrijske lastnine na in v zvezi z mobilno aplikacijo (med drugim tudi pravice do uporabe blagovne znamke, logotipa, imena, ...).</p>
        <p>Uporabnik zlasti ne sme:
        <ul>
            <li>izdelovati kopij mobilne aplikacije,</li>
            <li>namestiti mobilne aplikacije na strežnik ali drugo platformo,</li>
            <li>na kakršenkoli način distribuirati mobilne aplikacije ali omogočiti dostopa do mobilne aplikacije preko omrežja,</li>
            <li>dajati mobilne aplikacije v najem ali podeljevati podlicenc za uporabo mobilne aplikacije,</li>
            <li>mobilne aplikacije prevesti, prilagoditi, prirediti ali kako drugače predelati.</li>
        </ul></p>
        <p>Omejitve pravic, določene v tem poglavju, ne omejujejo pravic, ki uporabniku pripadajo v skladu z Zakonom o avtorski in sorodnih pravicah (Uradni list RS, št. 16/2007 – ZASP - UPB3 in 68/2008) in predpisi s področja varstva potrošnikov, v primeru, ko ima uporabnik status potrošnika skladno z navedenimi predpisi.</p>
        
        <h3>Omejitev in izključitev odgovornosti ponudnika</h3>
        <p>Uporabnik je seznanjen in se strinja, da:</p>
        <ul>
            <li>so podatki in vsebine, ki jih uporabnik pridobi v mobilni aplikaciji, informativne narave ter ne predstavljajo, nadomeščajo ali pripomorejo k diagnosticiranju zdravstvenega stanja ali celo nadomeščajo zdravljenja samega. Ponudnik uporabniku svetuje, da se glede zdravniških in drugih priporočil ter navodil obrne na pooblaščene zavode, izvajalce storitev ali lekarne;</li>
            <li>je v celoti odgovoren za vse podatke, ki jih posreduje za namestitev in uporabo mobilne aplikacije, pri čemer ponudnik pod nobenim pogojem ni odgovoren za kakršnokoli posledico, ki bi jo uporabnik utrpel;</li>
            <li>ponudnik ne prevzema nobene obveznosti in odgovornosti za stvarne napake in kakršnekoli druge pomanjkljivosti mobilne aplikacije kakor tudi za pravne napake;</li>
            <li>ponudnik ne more zagotavljati, da mobilna aplikacija ustreza vsem zahtevam in potrebam uporabnika;</li>
            <li>ponudnik ne more zagotavljati delovanja mobilne aplikacije in ne prevzema nobene obveznosti in odgovornosti v primeru izpada omrežij, izpada električne energije ali drugih tehničnih motenj, ki bi lahko začasno motile delovanje mobilne aplikacije, ter da ponudnik ne odgovarja za primere višje sile;</li>
            <li>ponudnik ne odgovarja za nedelovanje mobilne aplikacije v primeru, če uporabnik ne izpolnjuje tehničnih in drugih pogojev za uporabo mobilne aplikacije;</li>
            <li>sam nosi vso odgovornost za ustrezno zaščito vseh podatkov na nosilcih (npr. trdi disk, pametni telefon, tablični računalnik, idr.) ter da ponudnik ne odgovarja za kakršnokoli škodo v primeru izgube teh podatkov;</li>
            <li>ponudnik ne jamči, da mobilna aplikacija deluje brezhibno in brez prekinitev ter da ne vsebuje nobene škodljive oz. nevarne programske kode;</li>
            <li>ponudnik ne jamči, da mobilna aplikacije deluje na vseh aplikacijah in v kombinaciji z vsako strojno in programsko opremo;</li>
            <li>ponudnik ne prevzema nobene obveznosti in odgovornosti glede zanesljivosti in kvalitete  povezave  mobilne aplikacije z internetom oz. zanesljivosti in kvalitete prenosa na internetu ali kateremkoli drugem komunikacijskem kanalu.</li>
        </ul></p>
        
        <h3>Odškodninska odgovornost ponudnika</h3>
        <p>Odškodninska odgovornost ponudnika za lahko malomarnost je izključena v najširšem obsegu, kot je dovoljen z veljavnimi prepisi.</p>
        <p>Ponudnik ne odgovarja za izgubo dohodka, izgubo podatkov in katerokoli drugo posledično in posredno škodo.</p>
        <p>Ponudnik ne odgovarja za škodo, ki nastane kot posledica neizpolnitve obveznosti ponudnika v primeru višje sile.</p>
        
        <h3>Reklamacije</h3>
        <p>Ponudnik je odgovoren za reševanje reklamacij v zvezi z delovanjem mobilne aplikacije. Ponudnik bo  reklamacije reševal v skladu s svojimi pravili, ki so uporabnikom dostopni na spletnem naslovu: <a href="http://www.donatmg.eu/">www.donatmg.eu/</a></p>
        <p>Kontaktni podatek ponudnika za reševanje reklamacij je e-naslov: <a href="mailto:info@donatmg.eu">info@donatmg.eu</a></p>
        <p>Če se posamezna reklamacija nanaša na delovanje telekomunikacijskega omrežja in plačilo storitev posameznega ponudnika telekomunikacijskih storitev, je uporabnik dolžan posredovati vso potrebno dokumentacijo ustrezni službi ponudnika telekomunikacijskih storitev. Ponudniki telekomunikacijskih storitev reklamacije rešujejo v skladu s svojimi splošnimi pogoji za izvajanje telekomunikacijskih storitev.</p>
        
        <h3>Prenehanje zagotavljanja oz. uporabe mobilne aplikacije</h3>
        <p>Mobilna aplikacija je uporabnikom na voljo od 22. 8. 2014 naprej. Ponudnik lahko kadarkoli preneha zagotavljati mobilno aplikacijo tako, da o tem uporabnike obvesti na primeren način (npr. z objavo na svoji spletni strani <a href="http://www.donatmg.eu/">www.donatmg.eu</a>).</p>
        <p>Uporabnik ima pravico kadarkoli prenehati z uporabo mobilne aplikacije. To stori tako, da odstrani mobilno aplikacijo s svoje mobilne naprave.</p>
        <p>Ponudnik ima pravico brez predhodnega opozorila onemogočiti dostop do oz. uporabo mobilne aplikacije vsakemu uporabniku, ki krši te Splošne pogoje.</p>
        <p>V primeru prenehanja zagotavljanja oz. uporabe mobilne aplikacije skladno s tem poglavjem, uporabniku avtomatično preneha pravica do uporabe mobilne aplikacije, kot je določena s temi Splošnimi pogoji, uporabnik je nadalje dolžan nemudoma prenehati z uporabo mobilne aplikacije, prav tako pa je dolžan uničiti oz. izbrisati vse kopije mobilne aplikacije.</p>
        
        <h3>Končne določbe</h3>
        <p>Ponudnik ima pravico do objave nove verzije mobilne aplikacije zaradi tehničnih ali funkcionalnih nadgradenj mobilne aplikacije. Uporabnik bo o novi verziji mobilne aplikacije obveščen bodisi v sami mobilni aplikaciji bodisi bo posodobitev mobilne aplikacije izvedena avtomatično na mobilni napravi (odvisno od nastavitev uporabnika). Ti Splošni pogoji veljajo za vse morebitne kasnejše nadgradnje oz. nove verzije oz. kakršne koli druge spremembe mobilne aplikacije, če ponudnik za posamezni primer izrecno ne določi drugače.</p>
        <p>V primeru nedovoljene uporabe mobilne aplikacije oz. v primeru kakršnihkoli drugih zlorab pri dostopu oz. uporabi mobilne aplikacije, ima ponudnik pravico izvesti vse ukrepe in druga dejanja, ki jih v skladu s svojo poslovno presojo šteje za potrebne zaradi varstva svojih pravic in interesov in/ali zaradi varstva pravic in interesov katere koli druge osebe (npr. preprečitev dostopa do mobilne aplikacije).</p>
        <p>Ponudnik ima pravico te Splošne pogoje kadarkoli spremeniti. O spremembi teh Splošnih pogojev bo uporabnike obvestil na zanesljiv način (npr. z objavo na svoji spletni strani <a href="http://www.donatmg.eu/">www.donatmg.eu</a>).</p>
        <p>Uporabnik, ki se s spremembo Splošnih pogojev ne strinja, je dolžan nemudoma prenehati z uporabo mobilne aplikacije. Če z uporabo mobilne aplikacije ne preneha, se šteje, da se s spremembo Splošnih pogojev strinja.</p>
        <p>Ti Splošni pogoji začnejo veljati z dnem objave aplikacije.</p>
        <p>Ti Splošni pogoji so v izvirniku pripravljeni v slovenskem jeziku in prilagojeni za uporabnike v angleški, italijanski, ruski in hrvaški jezikovni različici. Uporaba mobilne aplikacije je mogoča v slovenskem, angleškem, italijanskem, ruskem in hrvaškem jeziku.</p>
        <p>Za reševanje sporov, ki bi nastali v zvezi z mobilno aplikacijo in/ali temi Splošnimi pogoji, je pristojno sodišče v Ljubljani v Republiki Sloveniji in dogovorjena uporaba slovenskega prava.</p>
        <p>V Ljubljani, 22. 8. 2014</p>
        
        <p></p>
        
    </body>
</html>